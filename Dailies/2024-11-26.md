এই যে তোমার খোলা চুল এলোমেলো উড়ছে 
দেখবো বলে অপেক্ষায় বসে থাকা,

এই যে তোমার হাতে হাত রাখবো বলে 
বহুকাল হাত বাড়িয়ে রাখা,

তোমায় নিয়ে কবিতা লিখবো বলে 
শব্দহীনতায় ভোগা,

তোমার পাশে বসবো বলে 
পার্কের গাছের নিচের বেঞ্চটি ধরে থাকা,

বাসের জানালার পাশের সিট টা ধরে থাকা 
শুধু তোমাকে পাশে নিয়ে যাবো বলে.

তোমায় দেখিনা বলে 
অতৃষ্ট বেদনায় কাতরাতে থাকা,

তবু আমি, আমার সব চেষ্টা 
শুধু তোমায় ভুলে থাকা।