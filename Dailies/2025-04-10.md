শেষ বিকেলের আলো দেখতে ভালো লাগে, সাথে লাগে একটা চাপা দুঃখ, জীবনের খুশির সময়গুলোর মতো এটাও একটা ক্ষণস্থায়ী কাল, খুবই স্বল্প সময়ের জন্য এর দেখা পাওয়া। 

আমরা হারাতে পছন্দ করি না, কিন্তু আমরা নিজেদের কারণেই সবচেয়ে প্রিয় জিনিসগুলো হারিয়ে আফসোস করি, যখন এই আফসোসের কোনোই দাম থাকে না। 

রাতের আধারে ঝিঝি পোকার ডাক পেরিয়ে নাক ডেকে যখন পুরো শহর ঘুমোতে ব্যাস্ত, কোনো এক নিশাচর স্বপ্নভাঙা বালক নিজের বিছানায় ঘুমোতে না পেরে এ পাশ ও পাশ করে বেড়াচ্ছে, গোল গোল চোখ দুটো বন্ধ করার সাহস পাচ্ছে না, কিংবা কে জানে হয়তো এরা বন্ধ হতেই চাচ্ছে না। হাশ-পাশ করে বসে বসে ভাবে জীবন হয়তো আরেকটু সহজ হলেও পারতো, একটা সুন্দর দিন হয়তো তার জন্যেও বরাদ্দ থাকতে পারতো।