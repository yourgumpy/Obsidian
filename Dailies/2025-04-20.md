![[Pasted image 20250420000040.png]]
_"No memories today"_

আচ্ছা এমন যদি হতো সকাল বেলা উঠে দেখলাম আমার সব স্মৃতি নাই হয়ে গেছে, কেমন হতো ব্যাপারটা !! আমি কি একটা খুবই বিরক্তিকর সকাল শুরু করতাম নাকি খুবই মজার সকাল শুরু করতাম, মাথাটাকি হালকা লাগতো?

আচ্ছা স্মৃতিদের ওজন আছে? প্র্যাকটিকালি হয়তো নাই, উম... কিন্তু যদি জীবনের দিকে তাকাই দেখি মনে তো হয় স্মৃতিদের ওজন দুনিয়ার সবচেয়ে মোটা লোকটা থেকে বেশি, এই জন্যই তো অলস হয়ে শুয়ে থাকি শুধু।

উম না আসলেই স্মৃতি ভুলে গেলে কি আরাম পেতাম, আচ্ছা আরাম টা তখন তুলনা করতাম কিসের সাথে? সব স্মৃতি যদি নাই হয়ে যায়, তার মানে আমি বাচ্চা শিশু, আমি কি কান্না করা শুরু করতাম? এতো বড় পাঠা কান্না করতেছে খুবই এমবেরেসিং একটা ব্যাপার, কিন্তু শিশুতুল্য আমার তো সেটা বোঝার কথা না, তবে আমার আশে পাশের মানুষের সমস্যা হয়ে যাবে, হুম...

আচ্ছা একটু বেটার ওয়েতে হলে কেমন হয়, আংশিক ভুলে যাওয়া আংশিক মনে রাখা, আচ্ছা এই ক্ষেত্রেও কি আমি তুলনা করতে পারবো যে আমি সুখী কি না?
ওহহো! কিন্তু তখন অন্তত কিছু স্মৃতি এসে প্যারা দিবে না তাই না? হুম এটা হয়তো ভালো।

কিন্তু মাঝে মধ্যে তো এই স্মৃতিগুলোর সাথে যুদ্ধ করতে ভালো লাগে, এরা আমাকে কষ্ট দেয় কিন্তু আমার মনের অপরিপক্ব বুঝদার মানুষটা তো টার অপরিপক যুক্তি দিয়ে জয় হাসিল করে নেয়। 

কোন কনক্লুশনে পৌছাইতে পারতেছিনা ! হাহ

মাঝে মধ্যে মনে হয়, স্মৃতি বড়ই নিষ্ঠুর, সময়ে সময়ে এরা ভয়ঙ্কর হয়ে ওঠে, গ্রাস করে ফেলবে যেন। এমন না এরা আমার খারাপ স্মৃতি, অন্তত যখন এরা তৈরি হয়েছিলো তখন তো অনেক খুশি ছিলাম আমি, তবে কেন পরে এসে এরা আমাকে জ্বালাবে?

কেন ভালো স্মৃতিরাই আমার মধ্যে ভয়ের বীজ বুনে, যে আর স্মৃতি বানিও না, তুমি ভুগবে...

*Sometimes Its scary to be alone, alone with the memory I have*