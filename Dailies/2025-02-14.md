"বইয়ের প্রতি ভালোবাসা"।

আদৌ কি বইয়ের প্রতি ভালোবাসা জিনিসটি এখন আছে? হয়তো আছে কিন্তু কম। কারণ আজ বই পড়ুয়ার থেকে লেখকের সংখ্যা মনে হয় বেশি (তথাকথিত বই কিনে সেলফে রেখে দেয়া মানুষদের আমি বাদ দিচ্ছি)।

একজন লেখক তার মনের ভিতর চলা অসংখ্য গল্প বা ছন্দকে প্রকাশ করার জন্য বই লিখবে, কিন্তু আজকাল বই লেখা হয় বইটি মানুষ কিনবে কিনা, সেটা মার্কেটে চলবে কিনা কিংবা এই বই লিখলে আমি কত টাকা ইনকাম করতে পারবো সেই তাগিদে। 

তাই লেখক একের পর এক বই লিখে যায় আর মার্কেটে ছাড়ে, কেউবা ৩-৪ লাইনে ছন্দ লিখে বই আনে। এমন বই লিখে বা পড়ে শান্তি আসে কিনা আমি জানি না, হয়তো জানার ইচ্ছেটাও তেমন নেই।

এমন না করে যদি লেখকরা তাদের নিজেদের আত্মার শান্তির জন্য বই লিখতেন, তাদের ভাবনা-মনে আশা শত কল্পনা পাঠকদের শোনানোর জন্য বই লিখতেন; তবে হয়তো আজ "**বইয়ের প্রতি ভালোবাসা**" বাড়তো।