Golden Time এর এপিসোড ১২ এর শেষ ও এপিসোড ১৩ এর শুরু টা দেখে কিছু জিনিস উপলব্দি করলাম, মাথার ভিতর থাকা কিছু প্রশ্নের হালকা পাতলা মানে বুঝলাম।

মাঝে মধ্যে কিছু জিনিসের সম্পুর্ণ ইতি টানতে হয়, কিছু জিনিস শেষ করে দিতে হয়। কারো সাথে ঘন্টার পর ঘন্টা কথা বলা হঠাৎ একদিন পুরোপুরি অফ করে দিতে হয়, যার সাথে কথা না বললে দিন শুরু হয় না, ঘুমাতে যাইতে মন চায় না বন্ধ করে দিতে হয় হঠাৎ, যেন কোনো দিন কথায় হই নাই।

অনেকটা ফেসবুকে দেখা সেই লাইনগুলোর মতো (কোনো এক কবিতার অংশ হবে)

_তারপর একদিন হয়তো জানা যাবে 
বা  হয়ত জানা যাবে না
যে 
তোমার সঙ্গে আমার 
অথবা 
আমার সঙ্গে তোমার 
আর দেখা হবে না_
[খুঁজে পেলাম এটা তাঁরাপদ রায়ের একটা কবিতার অংশ]

আসলে এমন টা যখন হয়ে যায় আমাদের আর কিছু করার থাকে না। আবার এমন হতে পারে যে বন্ধুটার সাথে সকাল বিকাল দেখা হতো, যে বন্ধুটার সাথে একদিন দেখা না হলে মন খারাপ হয়ে যেত, যেন আজকের দিনটায় কিছু একটা কম ছিলো আমার সাথে, সেই বন্ধুটাও ব্যাস্ত হয়ে যায়, আমিও ব্যস্ত হয়ে যাবো, যেন কিছুই হয় নি, যেন এ বড্ড স্বাভাবিক ব্যাপার, যেন এতে আমার কিচ্ছু এসে যায় না।

আসলে আমার অনেক এসে যায়, কিন্তু সময়ের স্রোতকে আটকানোর শক্তি সাহস কিছুই আমার মধ্যে নেই, তাই হারিয়ে ফেলে কিছু হবেনা ভাব করা ছাড়া তো আর উপায় নেই, হেহে, ক্রেজি ব্যাপার স্যাপার।

অনেকে বলে নতুন কিছু আসবে বলেই পুরোনো জিনিস হারিয়ে যায়, আমার তো নতুন কিছুর দরকার নেই, আমার একঘেয়েমি জীবনেই আমি খুশি, নতুন কিছু এসে যে আবার হারিয়ে যাবে না এরও তো কোনো নিশ্চয়তা নেয়। 