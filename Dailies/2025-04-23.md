ক্ষমা চাওয়া

পৃথিবীর অনেক গুলা ভালো কাজের মধ্যে একটা হলো নিজের ভুলে ক্ষমা চাওয়া। কিন্তু আমি কেন জানি এই ভালো কাজটা সবচেয়ে খারাপ ভাবে করি। ক্ষমা চাওয়া আমার জন্য কেন জানি কষ্ট হয়ে যায়, বিশেষ করে সময়মতো কাজটা আমি কখনোই করি না এবং পরে ভুগি।

ক্ষমা চাওয়ার মতো মানুষের অভাব নাই, এ জীবনে অনেকের কাছেই আমি অনেক দোষী, কিন্তু আমি সেই দোষটা শিকার করে ক্ষমা চাইতে অনেকের কাছেই পারি নাই, কিন্তু যখন মনে হচ্ছে চাওয়া উচিত তখন মনে হচ্ছে এখন চাইতে যাওয়া মানে আগের জিনিস মনে করায় দিয়ে মানুষদের কষ্ট দেয়া।

এ ব্যাপারটা দেখলাম, মানুষ ভুলে না গেলেও দোষ অনেক সময় হারায় যায়, মানে দোষ টা দোষ উপাধি থেকে সরে যায় না, যাস্ট একেবারে টপ প্রায়োরিটিতে থাকে না, এমন আর কি। তো তখন ক্ষমা চাইতে গেলে সেটা অভিমান, ক্ষোভ, উপহাস হিসেবে মনে আসে, তখন ক্ষমা চাওয়া ব্যাক্তিটাকে মনে হয় খোচাতে এসেছে বা মনে হয় নিজের মনের কষ্ট টা অন্যের কাছে বিলাতে এসেছে।

আমার সাথেও হয়েছিলো, অনেকদিন ধরে যখন মনে হচ্ছিলো আমার অতীতের কার্যকলাপের জন্য অনেকজনের কাছে ক্ষমা চাওয়া উচিত, তখন আমি সিদ্বান্ত নিলাম শুরু করা যাক একজন একজন করে, সেটা শুরু করতে গিয়ে মনে হয় সবচেয়ে ওর্স্টপসিবল অপশন টা আমি বাছাই করি, এবং নিজের ভুল বুজতে পারি। যে সব সময় এভাবে হয়তো কাজ করা উচিত না, এতে অন্যজন কষ্ট পাইতে পারে। তার মতে আমি হয়তো নিজেকে বোঝানোর জন্য, নিজেকে নিজের কাছে ঠিক মনে করার জন্য কাজ টা করেছি। আসলে এটা তো ভুল না, অবশ্যই আমি যদি নিজেকে না বুঝানোর জন্য করি তো কেন করেছি???

যাই হোক পরে বুঝলাম ঠিক করি নাই কাজটা, এবং ক্ষমা চাওয়ার পর্ব টা শুরু না করতেই বন্ধ করে দিতে হইলো...