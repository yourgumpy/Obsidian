মাঝে মধ্যে আমাদের ব্রেইন পুরোপুরি ব্ল্যাঙ্ক হয়ে যায়, কিছুই মাথায় আসে না, শুধু মনে হয় অনেক কিছু করতে ইচ্ছে করছে, কিন্তু কিছু করা হচ্ছে না, ভাবা যাচ্ছে না, মনে পড়ছে না, যাস্ট ব্ল্যাঙ্ক। মরুভুমিতে তৃষ্ণার্ত পথিক যেমন পানির জন্য হাহাকার করে মরীচিকা দেখে, ঠিক তেমনই হঠাৎ করে ব্ল্যাঙ্ক হয়ে যাওয়া মাথার মানুষও হাহাকার করে, দ্রুত কিছু চিন্তা মাথায় আনতে চায়, যেমন এখন আমার অনেক কিছু লিখতে করতেছে কিন্তু আমার মাথায় কিছু আসছে না, এখন আমার একা বসে থাকতে ভালো লাগছে না, কিন্তু কি করবো বুঝতেছিনা, এখনা আমার একটা এনিমে দেখতে অনেক ইচ্ছা করতেছে, কিন্তু এনিমে খুঁজে পাচ্ছি না দেখার মতো। এই সময় গুলো বড্ড গোজামেলে। মনে হয় যেন গভীর সমুদ্রে তলিয়ে যাচ্ছি, সমুদ্রের উপরের সমস্ত কিছু একেবারে পরিষ্কার দেখা যাচ্ছে, কিন্তু আমি তা উপভোগ করতে পারতেছি না।

এমনই এক পরিস্থিতিতে পড়ে কালকে ১-১.৫ বছর আগে নামিয়ে রাখা একটা সিরিজ দেখা শুরু করে দিলাম, নাম _Wednesday_ , সুন্দর লেগে গেলো। যাই হোক মাঝে মধ্যে ব্ল্যাঙ্ক হয়ে যাওয়া যে ভালো এটাই তার প্রমাণ।

এর আগের দিন অনেক লেখার ইচ্ছে হইলো, কিন্তু হিবিজিবি লিখে আবার কেটে দিলাম, কি লিখলাম ভুলেও গেছি। লেখায় আমি ডুবে যেতে চাই, হাবিজাবি লিখলেও তাতে অনেক্ষন মনোনিবেশ করতে চাই, এতে হৃদস্পন্দন একটা স্বাভাবিক গতি ফিরে পায় মাঝে মাঝে, ভালো লাগে, যেন লেখা গুলো আমার কথা শুনেছে, আমি লেখার সাথে কথা বলতে পেরে যেন বুকের উপর থেকে পাথর নামিয়ে ফেলতে পারি। কথা বলে যতটা না ইজি হওয়া যায়, লেখা দিয়ে যেন এর কয়েকগুন বেশি স্বাচ্ছন্দ্য বোধ করি। 

----
একটা করুন শব্দে বাতাস বয়ে যাওয়া মেঘলা দিনে, ঝড়ো বৃষ্টির আবাস নিয়ে আসা নদীর ঢেউ দেখতে দেখতে, পাখির কিচিরমিচিড়ে মন উজার করে যদি সবুজ ঘাসের উপর কিছু মুহুর্ত কালো মেঘের দিকে তাকিয়ে কাটাতে পারতাম, যদি বৃষ্টির ভয়ে দৌড়ে না পালিয়ে, সাতার না জানার ভয় ভুলে নদীতে ঝাপ দিতে পারতাম, ঢেউয়ের সাথে ভেসে গিয়ে কোনো এক জনমানবহীন চরে গিয়ে যদি নিজেকে আবিষ্কার করতাম, তবে কেমন হতো? আমি কি খুশি হতাম?