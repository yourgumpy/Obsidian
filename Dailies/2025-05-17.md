বিষন্ন তবু সুন্দর বাতাসে মাথার চুল দুলে এলোমেলো হতে থাকা একজন বলে উঠলো, "দেখছেন ঝড়ের আগের আকাশ টা কি সুন্দর না?" না চিনেও, আবার অবাক না হয়েও আমার চিরপরিচিত স্বভাবের বাইরে গিয়ে, স্বাভাবিক গলায় বলে উঠলাম, "আকাশ সবসময়ই সুন্দর, যদি আপনি একবার বলেন আকাশ সুন্দর, তবে তা সব সময়ের জন্যই সুন্দর। কারণ আকাশ তো একটাই, তার সামনে ভিন্ন ধরণের মেঘ এসে হয়তো তার পরিবেশে ভিন্নতা আনে, তাকে তো ভিন্ন করতে পারে না"।
-"উফ! কে আপনি, এতো ভৌতিক উত্তর কে চেয়েছে আপনার কাছে?"
-"আপনি আপনার মত জানালেন, আমারও তো অধিকার আছে নাকি?"
-"তাই বলে এমন ভয়ানক একটি উত্তর দিয়ে সৌন্দর্য দেখার অনুভূতিটাই নষ্ট করে দিবেন?"
-"দুঃখিত! এভাবে বলতে চাইনি, আসলে আমরা একই জিনিস নিয়ে মাঝে মধ্যে বিরক্ত মাঝে মধ্যে বিমোহীত হয়ে পড়ি, আপনার কথাটা সেটা ঘাটিয়ে দিলো আরকি, আমি সত্যিই দুঃখিত। আমাকে মাফ করে দিয়ে কি আপনি আপনার সেই সুন্দর অনুভূতিতে ফিরে যেতে পারেন? আমি আর বিরক্ত করবো না।"
-"আচ্ছা আচ্ছা! এতো দুঃখিত হওয়ার কিছু নেই। কিন্তু যেহেতু অনুভূতিতে আঘাত ফেলেই দিয়েছেন এবার তা পরিষ্কার করুন তো। কেমন ঘাটানো কথা বলে ফেললাম?"
-"আসলে তেমন কিছু না। সুন্দর জিনিসটা কি তা জানেন? মানে সুন্দর বলতে আসলে আপনি কি বুঝেন?"
-"সুন্দর!! সুন্দর মানে কি ? যা আমাদের ভালো লাগে , দেখে আনন্দ লাগে , মনের তৃষ্ণা মেটে তাইই তো সুন্দর।"
-"তা ঠিক, তবে একটা জিনিস সুন্দর মানে তা সবসময়ের জন্য সুন্দর নয় কেন? তা কেন পরিবেশ বেধে একই মানুষের কাছেই ভিন্ন ভিন্ন অনুভুতির কারণ হবে? আজকে হয়তো আমি আকাশ নিয়ে বলেছি কিন্তু এইটা তো জীব কি জড়ো সব কিছুর জন্যই এক নয় কি?"
-"ভাবনায় ফেলে দিলেন তো ভাই"
-"আপনি তবে ভাবুন, আমি না হয় বিদায় হই, ধন্যবাদ ও দুঃখিত"
এরই মধ্যে শেষ হলো একটি সমাপ্ত কি অসপাপ্ত কথপোকথন, কেউই কারো নাম জানলো না, কেউই কাউকে চিনলো না।

[এমন কি আদৌ হয়?? হেহে]