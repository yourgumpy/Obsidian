_Day 2 of Getting my sportsman stamina back_
আজকে আগের থেকে বেটার অবস্থা ছিল, মনে হচ্ছে কন্টিনিউ করতে পারলে ভালোই হবে...

---
যখন শব্দেরা মাথার কাছে কিচিরমিচির করে কিন্তু আপনি সেগুলোকে ধরতে পারেন না, সেগুলোতে হারিয়ে যেতে পারেন না, কেমন যেন এক অতৃপ্ত তৃষ্ণার্ততায় নিজেকে আবিষ্কার করেন না? বা আরেকটু সহজ ভাবে,যখন আপনি কাউকে কিছু বলতে চান, বলতে গিয়ে গলায় কথাটা আটকে থাকে, আটকে থাকা কথাটা না গিলে ফেলতে পারেন, না উগলে ফেলতে পারেন, মাছের কাটা গলায় বিঁধে থাকার মতো এক যন্ত্রনায় ভুগেন, মনে হয় কথাটা কীভাবে বলা যায়, কতটা সহজ ভাবে বললে বিপরীতের মানুষ টা আপনাকে বুঝবে, কথা গুলো তার মাথায় তীরের মতো বিঁধবে না। আপনি ভাবেন, ভাবতে ভাবতে কথা গুলোর ভার এতো হয়ে যায় যে অনেক সময় এর সমতুল্য কথা গুলো বলা হলেও সেই ভারমুক্ত সহজ, সুন্দর কথা গুলো আর বলা হয়ে উঠে না, হয়তো সেই আবেগের সম্পুর্ণ প্রকাশ পাওয়া হয় না, কথার দাম পড়ে যায়।

এটা একটু অস্বস্তিকর ব্যাপার হলেও, এটা আমার সাথে অনেক হয়, অনেকবার আমি আমার নিজের মধ্যে থাকা কথা আটকে রেখে পরে এর সমতুল্য মর্যাদা হারিয়ে ফেলি। তবে জীবনে একবার আমি কিছু কথা সময়ের আগে বলে ফেলি, সময়ের আগে বললে ভেবেছিলাম কথাগুলো নিজের পরিপক্বতা হয়তো পাবে না, কিন্তু নিজস্ব এক সৌন্দর্য নিয়ে কথাগুলো প্রকাশ পেয়েছিলো, হয়ত আরেকটু সুন্দর করে বা আরেকটু সময় নিয়ে বলা যেত কিন্তু তেমন করে বলা যেত না। এ বাদে বাকি সবকিছুতেই আমি লেট লতিপ ছিলাম, এবং এতে ভালোর তেমন কিছুই হয় নাই। 

যত শব্দ তত গোঁজামিল, তবে কম শব্দে বোঝানোর ক্ষমতা আমার কখনোই ছিল না, আমি ছিলাম সবসময়ই এক বাঁচাল প্রকতির মানুষ, যেকোনো কথাকেই ঘুরিয়ে পেঁচিয়ে বোঝানো বা বোঝানোর চেষ্টা করা আমার অভ্যাস, ভালোভাবে বললে বদঅভ্যাস। তুচ্ছ ঘটনাকে নিজের মতো করে বড় করে তোলাটাও আমার এই অভ্যাস থেকেই হয়তো এসেছে।  আমি অবশ্য বদঅভ্যাসের ঝুরি...