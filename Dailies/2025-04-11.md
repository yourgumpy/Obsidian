কথায় কথায় হাল ছেড়ে দেয়াটা আমার অভ্যাসে পরিণত হয়েছে, _হাল ছেড়ে মনে হয় যেন হাফ ছেড়ে বাঁচি_ । কিন্তু এতে নিজের যে বারোটা বাজিয়ে দিলাম সেদিকে কোনো খেয়াল করি না। 

যে চেয়ারটায় সারাক্ষণ বসে থাকি তার পাশে একটা জানালা আছে, খোলাই থাকে সারাক্ষণ। সেই খোলা জানালা দিয়ে একটা বিল্ডিংয়ের হালকা অংশ পেরিয়ে একটুকরো আকাশও দেখা যায়। কিন্তু গত এক সপ্তাহে কয়বার অদিকে চেয়ে আকাশ দেখেছি মনে পড়ে না, হয়তো দেখিই নাই। কিন্তু আকাশ নিয়ে কবিতা লেখার ইচ্ছে কিন্তু কমে নাই, কিন্তু পারি না। পারবো কিভাবে? পারা তো উচিত না তাই না?

এই হাল ছেড়ে দেয়া, মতের মিল না হলে হাল ছেড়ে দেয়া, কথায় ভুল হলে হাল ছেড়ে দেয়া, নিজের অজান্তে হাল ছেড়ে দেয়া - এটা এখন দৈনন্দিনের রুটিন হয়ে পড়েছে। 

_সুপ্ত বিকেলে আকাশ দেখার হাল ছেড়ে দিয়েছি
মুক্ত ভোরে দৌড়ে শরীর কমানোর কামনা ছেড়ে দিয়েছি
ছেড়ে দিয়েছি ভার্সিটিরি শতভাগ এটেন্ডেস ধরের রাখার হাল
ছেড়ে দিয়েছি মানুষের মন পাওয়ার বাসনা

_না জানি কবে ছেড়ে দি সামনে এগিয়ে যাবার ইচ্ছেটা...
