"হাসি"
-তোর হাসি সুন্দর
-হাসি টা যেন সরে না যায়
-এই হাসি যেন বন্ধ না হয়
-একটু হাস তো
...
এমন অনেক কথাই আমাকে অনেক মানুষ বলছিলো, কেউ হয়তো ভালোর খাতিরে, কেউ বা মন থেকেই বলতো, আমার ভালো লাগতো, অবশ্য ভালো না লাগলেও যে আমি হাসতাম না তেমন কিছু না, আমি হাসতাম, আমার হাসতে ভালো লাগে, আমি আমার হাসিকে উপভোগ করি।

পারভেজ ভাইও হয়তো তার হাসিকে উপভোগ করতেন, কেউ হয়তো তাকেও কমপ্লিমেন্ট দিয়ে মন থেকে বলেছিলেন ওনার হাসি সুন্দর, যে হাসিতে স্বর্গে যাওয়া যায়। হয়তো সেটা তিনি সিরিয়াসলি নিয়ে নিয়েছেন, তার এই হাসির জন্য তার বুকের হৃৎপিন্ডটাকে পুটো হয়ে যেতে হয়েছে।

আচ্ছা হাসি কেন কারোর মৃত্যুর কারণ হবে? আচ্ছা তার মা এখন কি ভাবতেছে? তিনি কি তার ছেলেকে ছোটবেলা হাসি শেখানোর অপরাধে নিজেকে অপরাধী মনে করছেন? তার যে বন্ধুটার সাথে দাঁড়িয়ে সে হাসছিলো সে কি নিজেকে অপরাধী মনে করছে? কেন হাসলাম? এমনটা তার সাথেও হতে পারতো? নাকি শুধু পারভেজেরই এমন পরিণতি হতে হতো?

আচ্ছা পারভেজ ভাইয়ের মা কি আর হাসতে পারবেন? এক মুহুর্ত হাসির জন্য এতো গুলো মানুষের হাসি মেরে ফেলা কি উচিত হলো ওদের?

যে বাবা টা বিদেশে মাথার গাম পায়ে ফেলে কষ্ট করে আয় করে শুধু দেশে রেখে আসা নিজের আত্মাগুলোর মুখে হাসি জোগানোর জন্য, যখন তিনি অনেকদিন পর বাড়ি ফিরবেন দেখবেন তার ছেলে তাকে নিতে এসে হাসতে হাসতে কেঁদে দিয়েছে। এখন তো আর সেটা দেখা হবে না। এখন তিনি কার হাসির জন্য কষ্ট করবেন? 

হাসি কি এতোই নিষ্ঠুর? হাসি কি এতোই ভয়ানক? আমি জানতাম হাসি দিয়ে মানুষের মন জয় করা যায়, হাসি দিয়ে বিশ্ব জয় করার ইচ্ছা ছিলো আমার। আমি কষ্ট পেলেও হাসি দিয়ে সেটা দূরে সরাই দি? 

এখন??

পারভেজ ভাইইয়ের তো চিরদিনের জন্য হাসি বন্ধ হয়ে গেলো...

কেন মানুষের জীবনের দাম এতো কম? কেউ কি এর উত্তর দিতে পারবে? কেউ কি এখন আর হাসি দিয়ে মন জয় করার চেষ্টা করবে না? সবাই কি হাসি লুকিয়ে ঘোমরা মুখে থাকবে?