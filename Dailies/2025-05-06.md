_Day 1  of Getting my sportsman stamina back_
আহ! এটা অনেক কষ্ট হয়ে গেছে, মানে কতটা বুড়া হয়ে গেছি, কেমনে যে আগের মতো হবো ধুর...

---
যখন ফুটবল খেলতে গিয়ে পায়ের পাঁচটা আঙুলই উলটে মচকে গেছিলো, তখনও খেলার ইচ্ছা কমে নি, ৩ মাস বাসায় বসে থেকে যখন মনে হলো পা ঠিক আছে খেলতে নেমে গেছি। খেলা শেষে পা যখন ফুলে গোল আলু তখন একটু বসে ঝিরিয়ে নিয়েছি। ১ দিন রেস্ট নিয়ে পরেরদিন রুমাল পায়ে বেধে আবার নেমে গেছি, ব্যাথা দিয়ে ব্যাথা কেটে খেলেছি, পা ফুলেছে কি কেউ পায়ে পা দিয়েছে, কোনো ব্যাপারই ছিলো না। আজকে সেই পাগলের মতো খেলা বন্ধ করেছি প্রায় ৪ বছরের উপর হয়ে গেলো। 

আফসস হয়, ভাবনা আসে, কেন বন্ধ হলো? কি এতো জরুরি কাজ পড়ে গেলো আমি পাগল হওয়া বন্ধ করে দিলাম। এখন আসলে আফসসের থেকে বেশি কষ্ট হয়, আগের মতো ঝাপিয়ে বেড়াতে না পারার কষ্ট, এখন ১০ সেকেন্ড ফুল স্পিডে দৌড়ালে ১ ঘন্টা হাপাতে হয়। 

আমার দাদু যখন আঙ্কেলের এই বয়সে একদিন খেলে দুইদিন বাসায় বসে কাতরানোর জন্য বকে, আমার মনে হয় উনি তো এই বয়সে খেলতে পারতেছে, আমি তো দাড়াইতেই পারবো না। কি দিন আসতেছে সামনে  !!!

সব কিছু ছেড়ে এই বন্ধি জীবনে নিজেকে বন্ধি করে ঘন্টার পর ঘন্টা অযথা বসে বসে সময় নষ্ট করছি, কি লাভ হচ্ছে? কি পাচ্ছি? কি পাবো? অনিশ্চিত এক অন্ধকারের দিকে ছুটে যাচ্ছি, যে পথের দিক-নির্দেশনা নাই, যে পথে কেউ হাত বাড়াবে না, যেমন করে ছোট বেলায় আম্মু স্কুলে নিয়ে যেত, যেমন করে নাছোড়বান্দা আমাকে চুল কাটতে এক মামা বাজারে নিয়ে যেত, যেমন করে কলেজের স্যাররা বলে দিতো পরীক্ষায় এগুলা পড়লেই হবে...

কই এখন তো কেউ আমাকে আমার পথটা সহজ করে দেয় না, এখন দেয় না তখন কেন দিতো? কেন আমাকে এতো আদর করে অলস বানিয়ে এভাবে বানর খেলায় ছেড়ে দিলো? কীভাবে আমি এই মহা সার্কাসে নিজেকে মানিয়ে নিবো? আমি তো সেই ছোট্ট চিড়িয়াখানায় ভালোই ছিলাম, কেন বাস্তবতাতে মাথাভর্তি একঝাক গোজামিল চিন্তা নিয়ে আকাশ কুসুম স্বপ্ন বুকে নিয়ে অসীম অন্ধকার উঁচুনিচু রাস্তায় চলতে হবে? না তো! এমন অবস্থায় আমি না দৌড়াইলে তো হবেই না! আমি তো দৌড়াইতে পারি না এখন, হাপিয়ে যাই, ক্লান্ত হয়ে যাই, এই রাস্তার সমাপ্তি তবে আমাকে দিয়ে কীভাবে হবে . . . ?