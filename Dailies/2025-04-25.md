"... is it possible to continue the same dream?"  - Fate/Stay Night/24

স্বপ্ন দেখতে আমার অনেক ভালো লাগে, স্বপ্নে যখন কন্ট্রোল থাকে তখন আরো ভালো লাগে যেখানে ইচ্ছা সেখানে যাইতে পারি, মাঝে মাঝে মনে হয় আমার স্বপ্ন গুলাকে যদি আমি লিখতে পারতাম, হয়তো অনেক সুন্দর গল্প হইতো। কিন্তু বেশিরভাগই আমার মনে থাকে না। যেগুলা থাকে সেগুলাকে গুছাই লিখতে পারি না, বা গুছাই মনেই আসে না।

মাঝে মধ্যে কিছু অসাধারণ স্বপ্ন দেখি, ঘুম থেকে উঠে মনে হয় খুব সুন্দর স্বপ্ন ছিলো, এইখানেও বেশিরভাগ সময় স্বপ্ন টা মনে থাকে না, কিন্তু অনুভূতি টা এমন থাকে যে মনে হয় অনেক ভালো স্বপ্ন ছিল। মাঝে মধ্যে মনে হয় একটা আগের স্বপ্ন থেকে কন্টিনিউ করি, কিন্তু সম্ভব হয় না, আমি কখনই নিজে থেকে কোনো স্বপ্ন কন্টিনিউ করতে পারি নাই, কল্পনা করা আলাদা জিনিস, কল্পনা কন্টিনিউ করতে পারি, আকাশ-কুসুম কল্পনা।

কল্পনা নিয়ে আমার নিজের জন্য নিজের একটা থিওরি আছে, আমি যে জিনিসটা ভেবে ফেলি, কল্পনা করে ফেলি, সে জিনিসটা আমার সাথে সত্যিকারে হওয়া অসম্ভব, হয়তো এই জন্যেই কল্পনা করি বা কল্পনায় আসে...

যাই হোক স্বপ্নে ফিরে যাই, মাঝে মধ্যে কিছু স্বপ্ন দেখি, দেখার সময় মনে হয় যেন স্বপ্ন টা আগে দেখছি, স্বপ্ন টা আমার সাথে আগেও দেখা দিছে, ভাবার চেষ্টা করি সেখানে কতটুকুতে এটা শেষ হইছিলো, এটা কি পরের কোনো জিনিস, মানে স্বপ্ন টা কন্টিনিউ হচ্ছে নাকি একই স্বপ্নই বারবার দেখতেছি। ভাবনা আসে ভাবতে থাকি, মাঝে মধ্যে ভাবতে ভাবতে স্বপ্নটাকে স্বপ্নের মধ্যেই হারায় ফেলি...

------
সময়টা সন্ধ্যা ৬ টার একটু আগে, জানুয়ারি মাস, ২০২১ সাল

একটা লো ফুলটস বল আর শেষ উইকেট টা পড়ে গেলো এবং নো বল না দিতে পেরে ব্যাটিং দলের আম্পায়ার ও একই সাথে ক্যাপ্টেনের মুখের করুণ চাহনীটা, কিছুক্ষণের মধ্যে সুর্য-মামা যখন আজকের জন্য শেষবারের দেখা দিয়ে গোধুলী পেরিয়ে সন্ধ্যের আঁধার করে দিবে, তেমন হয়ে গেল।

আজকের জন্য খেলা শেষ, সবাই নিজ নিজ দায়িত্ব পালন করছে, সন্ধ্যের অল্প অল্প আলোয়, যেমন কেউ স্ট্যাম্প তুলছে তো কেউ বল ব্যাগে ভরছে, আর কেউ বা করছে তামাশা, হেরে যাওয়া দলকে টিটকিরি না মারা তো একটা অস্বাভাবিক ব্যাপার, যে অস্বাভাবিক ব্যাপার এখানে কখনো হয় না।

টাইমলাইনটা অনেক আগের কিন্তু কি স্পষ্ট, কি সুন্দর...
