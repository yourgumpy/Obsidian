নসুতে ফ্রেন্ড হয় না, ফ্রেন্ড থাকে না, ফ্রেন্ড বানানো কষ্ট এমন অনেক কথা শোনা যায়। আমার ভাগ্য এই দিক দিয়ে ভালো ছিলো। আমি নসুতে ভর্তিই হইছি ৩ জন বন্ধুরে নিয়ে তউসিফ, সাফকাত আর রাফি। তো এদের মধ্যে তউসিফ আবার ভালো কমিউনিকেশন করতে পারে, তো প্রথম সেমিস্টারে আমাদের সাথে আরেকজন বন্ধু হয়ে গেলো নিশান। এভাবে বন্ধু বানানোর গতি বাড়ছিলোই, আমি নিজে থেকে উদ্যোগ কম নিলেও বন্ধুত্ব পাততে খারাপ কখনোই লাগে নাই। ৩-৪ সেমিস্টারে বন্ধুর পরিমাণ আকাশ সমান হয়ে গেলো, তবে এই সবই হইছে একজনের সাথে আরেকজনের বন্ধুত্ব থেকে। 

আমি নিজে সোলো এফোর্টে তখনও কোনো বন্ধু বানাই নাই। আর এই চার সেমিস্টারে কোর্স গুলা সব গুলাই এমন ভাবে মিলতো যে নতুন বন্ধুত্ব বানানোর দরকার পড়ে নাই। এর পরের সেমিস্টারে সিদ্ধান্ত নিলাম কেমন হয় যদি আমি সবার থেকে একটু আলাদা ভাবে কোর্স নি, কিন্তু এতে এলো বিপত্তি। কারণ কাউকে বোঝানো যাচ্ছিলো না যে এই কাজ টা আমি কেন করতেছি, অনেকে অনেক ভাবে পঁচানো শুরু করলো। কিন্তু আমি আমার সিদ্বান্তে অনড় থাকার জন্য কয়েকটা কোর্স আলাদা টাইমিং এ নিলাম। তো হয়ে গেলাম একা। এখন আমার মিশন নিজের এফোর্টে বন্ধু বানানো, যেটা আমি কখনো ট্রাই করি নাই।

তো এমন একটা কোর্সে গেলাম আর দেখলাম এখানে একজন মানুষকে চিনি কিন্তু কখনো কথা হয় নাই, অনেক আগে কোনো এক কোর্সের কোর্সমেট ছিলো। এখন কার কোর্স টা হলো ইইই১৪১। তো প্রথম দিনই কথা বলিনাই, কারণ আমি বসতাম শেষের দিকে, আর ওরা সামনে। তো একদিন এমন কাছাকাছি বসে মনে হয় একটু কথা হইছিলো। ওই সেমিস্টার টা নসুর প্রথম ৬ মাসের সেমিস্টার ছিলো, তো ল্যাব শুরু হইতে একটু দেরি হইছিলো। তো যেদিন ল্যাব হইলো সেদিন ল্যাবমেট কে হবে ভাবতেছিলাম, দেখলাম ওরা দুইজন আছে, ওরা আমার অসহায় মুখ দেখে বললো জয়েন করবা নাকি, বললাম হ্যা। বুম! এরপর থেকে একটা কড়া বন্ধুত্ব হয়ে গেলো।  এর অবশ্য কারণ হলো ওরা ছিলো অন্য লেভেলের ফ্রেন্ডলি, তো এমন না আমরা অনেক বেশি দেখা সাক্ষাৎ করি কিন্তু যখন হয় তখন মনে হয় যেন ছোটবেলা থেকে আমরা বন্ধু। আ প্রিসিয়াস বন্ড।

যাই হোক নিজে থেকে কতটুকু বানাইছি জানি না, কিন্তু আমিও হয়তো পারি বন্ধুত্ব করতে এটাই রিয়েলাইজ করলাম আজকে।