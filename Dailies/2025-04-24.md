খুব ইচ্ছে হচ্ছে, আমার খুব ইচ্ছে হচ্ছে গভীর বনে যেখানে গাছেরা নিজেদের সাথে কথা বলে, পাখিরা লেজ নাড়িয়ে গান করে, বিন্দু বিন্দু পানি পড়ে যেখানে সুর তুলে, বাতাসের ঝনঝনানিতে যেখানে পাতারা নৃত্য করে, সেখানে হারিয়ে যাই।

এই কোলাহল পুর্ণ, শ্বাস-কষ্টের বাতাস থেকে এক মুহুর্তের জন্যে হলেও আমি হারিয়ে যেতে চাই, আমি চাই এক মুহুর্তের জন্য সব ধরনের বাস্তবতা ভুলে একটা প্রাণের নিঃশ্বাস নিতে, যে নিঃশ্বাসে থাকবে না কোনো ভেজাল, যে নিঃশ্বাসে থাকবে না কোনো স্বার্থপরতার দুর্গন্ধ, যে নিঃশ্বাস শুধুই আমার একার, এই নিঃশ্বাস নিয়ে মরণ এলেও আমি সাধরে তা গ্রহণ করে নিবো।