স্বপ্ন নিয়ে দূর পথে যাবো এই আশ্বাসে যখন ডানা মেলে উড়ে যাওয়া পাখির মতো ওড়ার চেষ্টা করলাম, দেখলাম আমার ডানায় ক্ষত আছে, সম্ভব না উড়ে দাপিয়ে বেড়ানো। ডানার ক্ষতের কষ্টের চেয়ে বেশি মন স্বপ্ন ভাঙার কষ্ট আমাকে উদাস করে দিলো। মনের ভিতর থাকা অবাধ্য-নরম-ভঙ্গুর ছেলেটা কেমন জানি কাঁদতে চেষ্টা করছিলো। কিন্তু বাইরে থাকা শক্ত মলাট পেরিয়ে সেই পানি বেরিয়ে আসতে পারেনি। পারলে হয়তো ব্যাথা পাওয়া ডানাকে উপেক্ষা করে উড়াল দেয়াটা কিছুই মনে হতো না।