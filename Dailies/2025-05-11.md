"একটি গল্প"

এক সুন্দর হালকা বাতাসে হেলে দুলে যাওয়া দিন ছিলো সেদিন, হালকা গরম কিন্তু সহনীয়, যেমন টা ভালোলাগার মানুষটার রাগ হয়। জানালা বেধ করে হালকা রোদ সামনে এসে ছোঁয়া দিলো, যেন আগামীতে কি হতে যাচ্ছে তার বার্তা দিতে এসেছে। শব্দে-বাক্যে-কৌতুকে নিজেদের পরিচয় পর্ব শেষ হলো, যেন এই ভরদুপুরে আমার জন্য এক নতুন সুন্দর দিনের শুরু হলো।

দুপুর পেরিয়ে রাত হয়, রাত পেরিয়ে দিন, আমার সেইদিনের অনুভুতি শেষ হয় না। ধীরে ধীরে কথার ভাঁজে হারিয়ে যাওয়া এক পথহারা পথিক হয়ে গেলাম, খুঁজে বেড়াতাম সঙ্গ পাওয়ার বাহানা, কীভাবে আরেকটু বেশি সময় একসাথে কাটানো যায়। মুহুর্ত গুলো যেন নিমিষেই শেষ হয়ে যায়, যেন হাওয়াই মিঠার মতো উধাও হয়ে যায় নিমিষেই।

প্রথমবারের মতো নিজের মধ্যে কিছু অনুভব হলো, যেন দূর দিগন্ত পর্যন্ত খোলা মাঠ জুড়ে সাদা ফুল ছড়িয়ে আছে, সুন্দর কল্পনার মতো, কিন্তু আমার সবচেয়ে আলাদা সেই লাল ফুল টাই লাগবে। আমি নিজেকে বার বার জিজ্ঞাসা করি, এই তবে মনের ভাব, যা প্রকাশের জন্য মন এতো উন্মাদ, যেন হাবিবের সেই গানটার মতো "সহে না যাতনা, তোমারো আশায় বসিয়া..."

আমি আমার শোনা গান গুলোকে নিজের সাথে মিলাতে শুরু করলাম, যেন গান গুলো আমার জন্যই লেখা, যেন গান গুলোকে আমিই ধারণ করি। বাস্তবতা আর কল্পনায় নিজেকে হারিয়ে যখন মত্ত আমি, তখন আসে বিপত্তি, হারিয়ে ফেলার সঙ্কা, দূরে চলে যাওয়ার ভয়, নিজের করে না পাওয়ার স্তব্দতা। নিজের উথাল পাথাল মনকে স্বান্তনা দেয়ার উপায় খুজছিলাম, কি করে নিজেকে বুঝাই, কি করে তাকে বুঝাই, কি করে কল্পনা আর বাস্তবতাতে মিলবন্ধন করি।

ভাবিতে ভাবিতে দিনাতিপাত, ভাবিয়া না কুল পাই... অবশেষে কুল কিনারার তোয়াক্কা না করে, সময়ে কি অসময়ে নিজের মন কে উজাড় করে নিজেকে প্রকাশ করে দি। যা ছিলো মনে বলে দি, অতঃপর শুরু উত্থানের, যেখানে যতটুকু যাই ছিলো, সময় টা বেশ ছিলো।

এই তো, একটা সুন্দর সকালের পরও রাত আসে, মাঝে মধ্যে সেই রাত পুর্নিমার না হয়ে অমবস্যারও হতে পারে, তেমনই হয়তো চাঁদের আলোহীন এক রাতের মাধ্যমে সুন্দর সকাল টার ইতি হয়। অমবস্যাও তো রাত, তারও আসতে হয়, না হয় সে আমার সঙ্গ দিতেই এসেছিলো সেদিন, একটা সুন্দরতম দিনের সাক্ষী হতে পেরে সেও হয়তো খুশি হয়ে অন্যকোনোদিন পুর্নিমা হয়ে আসবে আবার।

আমি বসে আছি হয়তো সেই পুর্নিমার অপেক্ষায়...